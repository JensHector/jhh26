---
title: Vänlighet är inte motsatsen till tydlighet
date: 2026-02-24
category: Ledarskap
excerpt: Chefer ställer ofta vänlighet mot tydlighet – som om det vore ett val. Men egentligen är tydlighet en av de mest omtänksamma saker en ledare kan erbjuda.
featured: true
author: Jens Hector
readtime: 3 min läsning
---

Vänlighet är inte motsatsen till tydlighet. Tydlighet är också vänlighet.

Jag märker att chefer och ledningsgrupper ibland ställer vänlighet och tydlighet mot varandra – som om det vore ett val mellan två motsatser. Men egentligen är det precis tvärtom.

## Tydlighet som omtanke

Tydlighet är en sorts omtanke. Det underlättar för människor att bidra och engagera sig i uppgifterna. För det mesta vill ju människor hjälpa till och få känna sig behövda på riktigt – men det är svårt när det är oklart vad som förväntas.

Otydlighet skapar mer frustration, spekulation och passivitet än vad ett tydligt beslut någonsin gör. Det lämnar människor att gissa och dra egna slutsatser – vilket i sig kan vara bra, men som också skapar oro och övertänkande: är min gissning rätt?

## Rädslan för att uppfattas som hård

Jag har arbetat med många organisationer där ledarskapet brottas med just detta. Rädslan för att uppfattas som "hård, arrogant eller dominant" gör att man håller tillbaka tydlighet, i tron att det blir bättre så. Men i praktiken blir det ofta tvärtom.

När riktning och förväntningar är tydliga känner sig människor tryggare och lugnare. De kan vara mer delaktiga och engagerade. De kan med större enkelhet plocka fram och använda sina olika egenskaper på ett bättre sätt.

## Tydlighet kan vara varm

Tydlighet behöver inte vara kall eller auktoritär – den kan vara varm, inkluderande och mänsklig. Och den är en av de viktigaste byggstenarna i ett hållbart ledarskap.
