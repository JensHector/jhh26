---
title: Tre sätt att träna emotionell intelligens i ledningsgruppen
date: 2026-02-25
category: Ledningsgrupp
excerpt: Emotionell intelligens är inte en talang – det är en färdighet. Och färdigheter går att träna. Här är tre konkreta sätt att börja, särskilt i ledningsgrupper där trycket snabbt kan öka.
featured: false
author: Jens Hector
readtime: 3 min läsning
---

Det bästa med emotionell intelligens är att det inte är en talang. Det är en färdighet. Och färdigheter går att träna.

Här är tre enkla sätt att börja – särskilt i ledningsgrupper där trycket ibland ökar snabbt.

## 1. Träna på att upptäcka dig själv i stunden

Lägg märke till vad som händer i dig när samtalet skärps. Blir du snabbare i tonen? Tystare? Mer argumenterande?

Själva medvetenheten är första steget till att kunna välja annorlunda.

## 2. Öva på att bli nyfiken när du blir triggad

När du märker att du reagerar starkt på någons inlägg – ställ en fråga i stället för att formulera ett motargument.

*"Vad är det viktigaste i det du säger?"*

Det förändrar både din egen reglering och kvaliteten i dialogen.

## 3. Säg det du ser – utan att värdera

Att lugnt kunna säga "Jag märker att vi börjar upprepa oss" eller "Det känns som att vi undviker kärnfrågan" är ett tecken på hög emotionell mognad. Du adresserar dynamiken utan att skuldbelägga någon.

## Ta ansvar för din påverkan, inte bara din intention

Det räcker inte att mena väl. Fråga dig själv: Hur landade det jag just sa?

Emotionell intelligens handlar lika mycket om effekt som om avsikt. Det är ofta de här små justeringarna som avgör om ett samtal lyfter och blir mer dynamiskt och inspirerande.
